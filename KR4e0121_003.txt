# -*- mode: mandoku-view; -*-
#+TITLE: 青谿漫稿
#+DATE: 2015-08-25 00:20:52.439711
#+PROPERTY: ID KR4e0121
#+PROPERTY: BASEEDITION WYG    
#+PROPERTY: JUAN 卷三
<pb:KR4e0121_WYG_003-1a>¶
欽定四庫全書¶
　青谿漫稿巻三¶
　　　　　　　　　　　　　明　倪岳　撰¶
　　五言律詩¶
　　　贈李都閫士章¶
玊帳坐生風將軍冠世雄雕弓控明月寶劍撫晴空笳¶
鼓軍容肅旌旗敵陣空清朝有麟閣行見紀元功¶
　　　中秋明日重會呉鼎儀宅分得光字¶
<pb:KR4e0121_WYG_003-1b>¶
昨已中秋過如何更舉觴謾勞頻會合未許太踈狂宦¶
路憐同宦鄉心感異鄉明年今夜月誰復共清光¶
　　　曉發女兒寺¶
帆開天欲曙星斗尚招揺漸覺村居遠方驚客路遥不¶
禁風獵獵相送水迢迢夜泊知何䖏晴雲隔暮潮¶
　　　晩泊新口飲章太僕舟中¶
落日下新口遠帆時見收應判同秉燭相與更移舟海¶
内經時别天涯一醉留遲明各分袂去住兩悠悠¶
<pb:KR4e0121_WYG_003-2a>¶
　　　過奉新復與章太僕會遂邀飲驛中觀壁間日本¶
　　　　碧照野釋所題有作¶
驛舍在河滸拂衣聊與登獨憐身似燕共醉酒如澠好¶
客金閨彦能詩碧海僧相看成一笑聚散亦難憑¶
　　　過髙郵湖¶
晴湖三十里杳渺絶雲天漁艇浪中出客帆風外懸經¶
逰非偶爾飄泊正依然極目東南道孤村起暮烟¶
　　　沙河遇便風遂至龍江關¶
<pb:KR4e0121_WYG_003-2b>¶
已擬沙渚泊忽來風雨聲人皆催早發我亦厭孤征浪¶
駭千峯出舟憐一葉輕此時雖甚㨗猶是險中行¶
　　　挽太僕沈少卿(珤/)¶
宦路憐騰踏都來十四年有親驚白髪無子負青氊客¶
夣成蕉鹿鄉心逐紙鳶淮隂舊遊處門巷總依然¶
　　　三月晩泊和合驛(戊戌二月/)¶
晩投和合驛地近久知名茅屋孤村斷烟波一棹輕氷¶
痕沙半折春色栁初榮自信儒官冷無勞候吏迎¶
<pb:KR4e0121_WYG_003-3a>¶
　　　送陳師召侍講陞南京太常少卿¶
載酒都門道春風花滿園永懐别後事須憶醉中言求¶
友長憐子居官屢得孫何時尋舊約聨佩掖西垣¶
九關辭曉仗匹馬逐春帆暫解詞垣直榮題禮寺衘龍¶
江天縹緲鳳嶺雨巉巖到處供吟眺何時寄一緘¶
詞垣二十載友道託深知閩海來䨇鳳秦淮見一夔聖¶
皇元重禮士子待談詩明日河橋别停雲有所思¶
行歌動驪駒畨直别金馬啣杯復踟蹰把袂此傾瀉交¶
<pb:KR4e0121_WYG_003-3b>¶
情固同陳文采豈殊賈容臺藉增重江南慕風雅¶
　　　九日遊陳氏西園即席次鏡川楊學士韻¶
左掖候朝囘西谿共客來陶翁思對菊杜老慰登臺山¶
近秋屏列池清晩鏡開似忘紅日墮猶欲盡餘杯¶
紅葉明孤嶼黄金媚一川山童供午餉野老刈秋田歸¶
鳥髙還下閒雲往復旋試看村社日扶醉説豐年¶
穿巖結疏屋接隴布秋菑出郭路非遠還家心自遲最¶
宜春雨後又近夕陽時彷彿青谿曲悠然千里思¶
<pb:KR4e0121_WYG_003-4a>¶
酣餘步遠塍暮景自清澄籬菊未堪摘谿魚猶可罾竹¶
間挑晚稻荷底拾秋菱欲盡登髙興攀崖更一層¶
　　　草庭都尉西涯學士兩以正月四日同復命奉¶
　　　　天殿有詩紀之輒賦一首¶
南北馳驅異東西奏對同翻思三載上又是五更中好¶
事傳青瑣新編出綵筒如聞䨇鳳語翽翽在梧桐¶
　　　寄和屠元勲都憲廵邊再用韻之作¶
建節風霜地驚心塞草秋弓刀深警戍鼓角遠鳴樓詩¶
<pb:KR4e0121_WYG_003-4b>¶
為籌邊得名因制敵留長城今有託髙爵會須酬¶
荒凉臨絶塞揺落値髙秋古鎮山當壘孤城樹映樓戍¶
兵深可念驛騎暫須留却憶勞行役清吟誰與酬¶
　　五言長律¶
　　　送陳直夫赴南臺理刑¶
玊署初開講青衿舊執經深林嗟豹隱空谷見蘭馨詞¶
俊驚翻峡名成訝震霆聲華金貴重丰采玊晶瑩戎幕¶
分繁政親闈慰晚齡天曹俄捧檄秋水遽揚舲柱下榮¶
<pb:KR4e0121_WYG_003-5a>¶
周史臺端典漢刑東山沾惠雨南斗煥文星遥望天邊¶
鵠相看水上萍分携猶繾綣惜别重丁寧椿府移歸棹¶
霜堦盡落蓂乆違憐寂寞獨立歎伶俜目斷遠山隔淚¶
俱清露零平安煩兎穎椷識託鴻㝠落日沙頭酒西風¶
驛外亭有懐渾不盡翹首暮雲停¶
　　　謁孝陵有作用子美昭陵韻¶
烽烟從盪滌華夏愜依歸海岳趨戎馬星辰上袞衣舜¶
文千載治湯武一時威運撫乾坤永明揚日月輝山陵¶
<pb:KR4e0121_WYG_003-5b>¶
今窅漠寢殿故霏微螻蟻空瞻拜神龍仰奮飛¶
　　　臘月二日諸同年會飲予家因作圖以紀終會¶
　　　　云¶
憶歸鰲禁直愛説杏園圖(時因舉三楊諸先生杏/園雅集圖以為之倡)諸老¶
留遺事中朝仰盛謨文章臻道妙勲烈應時須允矣推¶
先達因之啓後塗傾心瞻斗嶽拭目見眉鬚曠邈宜重¶
續招邀不再呼會當清燕合身及太平娯髙節偏怡晩¶
深期直過晡香山藉居易洛社重寛夫江右來三俊(明/仲)¶
<pb:KR4e0121_WYG_003-6a>¶
(曰川敷五/皆江右人)呉中得二儒(亨父鼎儀/皆呉人)𤣥暉才更逸(鳴/治)原甫¶
志非迂(尚/質)獨貢荆山璞(賔/之)連收閩海珠(師召汝賢/皆閩人)洋洋¶
懐泌水(孟/陽)落落恥齊竽調律䕫音協封山舜業符(是會/凡十)¶
(二/人)竒逢如有待雅集幸無渝詩話呈新草歌詞據槁梧¶
永懐蘭在室盡醉酒盈壺㸃染爭毫末觀瞻動座隅丹¶
青差可託巻帙自應俱翠竹鸞儀整蒼松鶴骨癯何勞¶
問工拙聊足記形模異産關河隔同升雨露濡論交千¶
古尚投分寸誠孚藝苑聨珂入經帷接佩趨冰銜今豈¶
<pb:KR4e0121_WYG_003-6b>¶
遠天路昔非殊禮法從容地才猷次第攄正縁師孔孟¶
端合謝軒虞張弛遵前軌荒凉愧此區流傳從竹帛想¶
念在桑榆厚意知堪信蕪言恐未愚¶
　　　南京大司冦周荘懿公挽詩¶
蒼姬初肇姓陽曲始分支簪紱家聲遠松筠骨相竒泮¶
宫虬在蟄鄉榜鳳來儀宦跡驚鵬徙文名憶駿馳遂聨¶
青瑣籍眞授白雲司被賜逢康伯無寃付釋之平反用¶
輕典推鞫盡單詞執法何曾刻存仁豈但慈聖皇更化¶
<pb:KR4e0121_WYG_003-7a>¶
日司冦拜官時殊擢由公論孤忠結主知老成符大用¶
謹厚見優為懇款惟謀國辛勤復賑饑栢臺厪簡命斧¶
扆慰疇咨公庾豐新積留都肅舊規三遷權益重八座¶
位偏宜總憲平如水持衡信若蓍貫城星采淡嘉石露¶
華滋惠澤人皆洽雄才世共推勲庸端可紀度量詎能¶
窺縱獄追唐史封山陋漢祠乞休雖屢屢倚注正孜孜¶
裕後非他術承休並美姿庭堦茁蘭桂伯仲協塤箎身¶
向清朝健心於暮景怡抗章還自切解組未為遲北覲¶
<pb:KR4e0121_WYG_003-7b>¶
終吾事南歸遂所期潁中歐相逸洛下潞公嬉大嚼仍¶
加飯微疴忽問醫謝安纔夣酉傅説竟騎箕未滿羣生¶
望徒傷一老遺䘏隆天府詔訃動士林悲白壁終成瘞¶
青山不費貲孤卿傳顯諡太史樹穹碑夙荷通家愛長¶
懐共里私賔筵三爵又客路片帆隨後進深䝉誨前修¶
素願師幾年嗟遠别終夕繫遐思太息音容隔無從涕¶
泗垂不堪千古恨聊託五言詩何日經佳兆臨風酹一¶
巵¶
<pb:KR4e0121_WYG_003-8a>¶
　　六言律詩¶
　　　題江景便靣¶
客舟欲渡未渡僧鐘似聞不聞北固羣山遠隔南零一¶
水中分¶
　　　和鏡川楊先生齋居之作¶
十里春流繞户半輪晴月當簷齋閣獨眠小榻書忩髙¶
捲踈簾自笑宦情淡泊還驚詩律清嚴試問謝家草色¶
東風已動柔尖¶
<pb:KR4e0121_WYG_003-8b>¶
　　　瀛洲舊會承鄭東園邀飲神樂道觀即席次韻¶
　　　　二首¶
瀛洲舊約始會神樂福地重來最愛乘風琳館何妨步¶
月瑶臺杏園芳躅可繼鳳城雅倡宜裁却羡斯文風味¶
不負翰苑情懐¶
南國新看合袂北門舊憶垂紳自是交遊誼重更看傾¶
倒情真便判詩酒娯我莫遣風花笑人囘首玊堂天上¶
江湖未遠嚴宸¶
<pb:KR4e0121_WYG_003-9a>¶
　¶
　¶
　¶
　¶
　¶
　¶
　¶
　¶
<pb:KR4e0121_WYG_003-9b>¶
　¶
　¶
　¶
　¶
　¶
　¶
　¶
　青谿漫稿巻三¶
