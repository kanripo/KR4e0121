# -*- mode: mandoku-view; -*-
#+TITLE: 青谿漫稿
#+DATE: 2015-08-25 00:20:52.494476
#+PROPERTY: ID KR4e0121
#+PROPERTY: BASEEDITION WYG    
#+PROPERTY: JUAN 卷六
<pb:KR4e0121_WYG_006-1a>¶
欽定四庫全書¶
　青谿漫稿巻六¶
　　　　　　　　　　　　　明　倪岳　撰¶
　　七言律詩¶
　　　樂清軒十律為鄉友沙士清¶
沁遠從知地自偏美人池館故悠然須煩能畫王摩詰¶
更着躭詩李謫仙門近市㕓堪買酒屋臨谿水正通船¶
閒居適興逰仍樂却羡年來事事便¶
<pb:KR4e0121_WYG_006-1b>¶
獨把行踪混草萊年年圖得見花開髙山流水從調弄¶
明月清風共往來一箇長松三徑菊幾竿修竹半忩梅¶
尋幽只合詩人到愛聽清吟對酒盃¶
垂肩短髪晩蕭蕭惟有琴樽伴寂寥隱君舊愛子午谷¶
詩客今居丁卯橋山中白屋真成趣天上青雲不可招¶
髙卧日長非為懶出門十步即塵囂¶
晩嵗襟懐何所憑一廛聊自老金陵柴門斜對青山疉¶
茅屋平連緑樹層釣艇漁竿忘世客薫爐茗盌在家僧¶
<pb:KR4e0121_WYG_006-2a>¶
却憐塵海炎炎者應笑吾廬冷似冰¶
風流長憶鹿門龎窈窕丘園俯翠淙鶴唳九臯松滿徑¶
鳳翔千仭竹當忩鄴侯家富牙籖萬亞父謀踈玉斗䨇¶
懐古不勝仍對酒醉歌聊使壯心降¶
移來安樂舊行窩長日寧容俗客過自有尊罍娯北海¶
可無詞賦繼東坡虹光夜拂青萍劍藻思時翻白雪歌¶
落盡碧桃春不管滿庭芳草意如何¶
潦倒何煩禮法拘蕭然山澤可勝癯半稜新月明琪樹¶
<pb:KR4e0121_WYG_006-2b>¶
一叚寒冰貯玉壺詩社有人時送草縣門無吏不催租¶
床頭酒熟知誰共若箇隣翁不費呼¶
環堵無營寂似禪百年髙興付新編謝公可解龎公樂¶
博望其如魯望賢聲色抵湏汙耳目功名端合讓林泉¶
君看白首為郎者猶自殷勤事草𤣥¶
笑彈長鋏看呉鈎醉裏都忘嵗月流野馬隔忩空滚滾¶
海鷗近席自悠悠夢魂不到蒼龍闕杖屨長過白鷺洲¶
閒向楸枰論勝負從教一局便封侯¶
<pb:KR4e0121_WYG_006-3a>¶
廊廟江湖兩不關休休聊博此生閒花繁東閣迎風折¶
竹過西墻帶雨刪塵夢不飛應似水吟肩孤聳好如山¶
一官我愧匡時術囘首因君幾厚顔¶
　　　次郁景章韻(時同遊牛首山/)¶
老僧方丈本蕭條地占東南景自饒天際孤巖藏暮靄¶
雲間䨇塔倚晴霄石潭過雨魚龍躍松徑經春燕雀驕¶
盡日流連忘却醉東風送晩酒初銷¶
　　　讀史有感¶
<pb:KR4e0121_WYG_006-3b>¶
夕陽渡口覔同舟老大誰懐漆室憂千載豢龍仍得計¶
一時屠狗竟封侯自緣有欲因能致可信無功亦見收¶
却恨衰遲愁把巻長江西望水悠悠¶
　　　輓汪庶子伯諧父母(其父澄任御史閩/冦事發坐累被刑)¶
束却青氊出泮林一鞭驄馬氣駸駸潢池誰遣驚濤起¶
閩海眞成瘴霧深武穆有寃皆切齒王裒無淚不傷心¶
神遊只在風雲表時聽中天彩鳳吟¶
一喪移天三十春心驚家難止清貧囊中自幸無珠玉¶
<pb:KR4e0121_WYG_006-4a>¶
膝下真憐有鳳麟長憶萱庭稱壽斚重看楓陛予恩綸¶
白頭已遂同歸願十里湖山隴樹新¶
　　　送閣老商先生休致歸嚴(補作/)¶
聖主恩深太宰還親承優詔下天關重來正作三朝相¶
蚤退仍登一品班鼎和鹽梅元濟世雲成霖雨却歸山¶
丈夫出處應如此不在嚴陵一釣間¶
　　　錢鏞中書父受封還杭¶
西湖老人湖上來九重入覲天光廻鳳雛九苞日邊翥¶
<pb:KR4e0121_WYG_006-4b>¶
龍文五色雲中開承恩已慰沾浩蕩覽勝自許凌崔嵬¶
西湖酒香歸去旱昨日河船笳鼔催¶
　　　西湖圖巻為宣府范元博題¶
十里春波十里堤緑楊紅杏望中迷酒船常作西湖醉¶
詩巻新從上谷攜水靣樓臺朝起蜃橋邊村落夜聞雞¶
天涯囘首方如夢贏得逢人一品題¶
　　　分韻得分字送丁鳳儀秋官南還兼柬沈仲律¶
官燭踈簾坐校文力完趙璧始憐君乾坤信有三生合¶
<pb:KR4e0121_WYG_006-5a>¶
江漢真成兩地分南省持平人似玉東城贈别騎如雲¶
宦遊兼得家山樂孤鳳翩然百鳥羣¶
故人何許惜離羣望盡天涯隔暮雲秋晩風帆隨路便¶
夜寒霜潦入江分京華塵土仍憐客鄉國衣冠却羡君¶
獨有秦淮橋上月清光長憶沈休文¶
　　　會餞蒋宗誼侍御赴南臺即席次留别韻(嘗為/杭州)¶
　　　　(推官/故云)¶
兩袖天香出帝都又看新緑上春蕪晴雲古道青驄遠¶
<pb:KR4e0121_WYG_006-5b>¶
曉日髙岡彩鳳孤北海才名重南國東坡政譽滿西湖¶
老成不負臺端選晝錦如君更有無¶
　　　文明蕭黄門謫貴州有詩寄京中諸友因次韻¶
　　　　以復¶
地比長沙知更僻萬山深處晝長昏憐君遠道傳詩句¶
愧我臨岐失贈言夷險不妨身總健乾坤無負道猶存¶
官閒尚有囊中粟感激寧同一飯恩¶
　　　恭祀獻裕二陵和答明仲贈别詩韻¶
<pb:KR4e0121_WYG_006-6a>¶
齋廬坐乆柝聲稀百辟趨蹌謁寢幃祀典夐非千古並¶
儒臣已是八年違四山雲氣長依樹五夜霜華欲滿衣¶
共指昌平認歸路寒城燈火望中微¶
　　　甲辰出宿神樂¶
月華星彩滿瑶壇雪後風微夜不寒十里旌旗千帳列¶
兩街燈火萬人看廻廊有徑齋廬遠大地無塵輦路寛¶
二十年來瞻盛禮始從簮紱候鳴鑾(初以學士陪祀/)¶
　　　丙午陪祀南郊¶
<pb:KR4e0121_WYG_006-6b>¶
星分虎帳䕶行宫烟合龍香燭上穹九奏簫韶燈影下¶
三嚴鐘鼓月明中精禋夜格諸壇肅和氣春囘四海融¶
共仰祝釐昭聖德擬從周雅頌年豐¶
　　　丁未慶成侍燕¶
五胙筵開仰聖顔從臣叨列殿東班雲開黼扆韶音動¶
雪映鑾墀扇影閒醉浥流霞傾北海歌傳湛露祝南山¶
掖垣散步東風裏携得天香兩袖還¶
　　　楊忞醫士貯春巻¶
<pb:KR4e0121_WYG_006-7a>¶
白玉橋東逈絶塵小軒深貯十分春藥闌雨足參苓茂¶
花徑風恬杞菊新刁約未歸仍有塢蘇躭如在豈無隣¶
滿懐拍拍皆生意何用懸壺寄此身¶
　　　送沙縣訓導邵驥(福建副使宏譽先生之姪/)¶
閩南憲節舊冰衘宦路相仍見阿咸鶚薦幾時驚捧檄¶
鵬摶今日快揚帆一氊風味元無改三禮家聲逈不凡¶
歌罷菁莪人已遠劍津何處隱龍函¶
　　　芳池春水(英國張公家園八景之一/)¶
<pb:KR4e0121_WYG_006-7b>¶
芳池一曲接銀河分得天家雨露多新漲受風牽翠縠¶
好山隨月墮青螺百年蘋藻沾餘澤三月魚龍湧漫波¶
猶記臨流泛春酌倚闌同和濯纓歌¶
　　　次賓之韻賀遷新居¶
緑槐庭院晝渠渠總謂新堂勝舊廬素壁初留王宰畫¶
華籖乆貯鄴侯書古人一室有真樂老我三年無定居¶
苦欲從君仍憚遠夕陽門巷早將車¶
　　　和經故居¶
<pb:KR4e0121_WYG_006-8a>¶
乾坤何處兩芒屩萍梗此身䨇鬢華水西草堂故無恙¶
城南主人重有家往日過門還駐馬新年買地别栽花¶
去住相忘即為樂蘭亭元自右軍誇¶
　　　賀羅明仲得家報生孫¶
家書夜到急張燈喜報蘭芽一葉增偶爾竟煩詩紀夢¶
嶄然終擬壽為朋人間鶴骨眞無價天上鵷雛信有憑¶
已辦含飴娯綵服鄉心遥轉轆轤繩¶
　　　送李應禎中舍赴南京車駕分得朝字¶
<pb:KR4e0121_WYG_006-8b>¶
城東送别馬蕭蕭楊栁春風白玉橋離合不堪仍此地¶
隂晴何必問明朝江南宦業將家近薊北交情入夢遥¶
萬里碧雲孤鳳翥翩然欲去夐難招¶
　　　五月二十又二日䝉賜鮮品自是時魚梅笋之¶
　　　　類皆叨預焉感激有作¶
中使傳呼賜予仍小臣何幸亦親承潤分異果皆沾露¶
寒沁嘉魚尚帶冰擎出九天從玉署貢來千里自金陵¶
深懐兩世遭逢地圖報非才感愧增(先公任學士/日亦嘗䝉賜)¶
<pb:KR4e0121_WYG_006-9a>¶
　　　癸卯七月望前二日謁陵道中喜晴一首¶
馬嘶秋苑燕飛輕遠道忘疲客思清苦潦狂塵非舊路¶
好風佳日正新晴四山紫霧千尋合萬頃黄雲一望平¶
天意已酬憂國願豐年禾黍屬西成¶
　　　宿昌平劉諫議新祠¶
下馬來尋諫議祠一龕初自學東移英風合並乾坤乆¶
義舉宜令遠近知興廢有因憐舊事往來無補費新詩¶
臨風再誦匡時䇿古道何人繼色絲¶
<pb:KR4e0121_WYG_006-9b>¶
　　　再題陳氏西園巻¶
秋山黯淡樹髙低知有人家在水西翠竹繞門斜帶郭¶
緑楊匝徑暗通谿乾坤不礙閒中樂風月全歸醉後題¶
燒筍烹魚堪大嚼一尊時復待君攜¶
　　　孟冬時享齋宿院中和韻答克勤賔之二同年¶
天街霜露感秋冬齋署衣冠候鼓鐘觀闕珠旗紅日擁¶
廟宫翠箔彩雲重隊分壁壘疑無象舞協簫韶信有容¶
同向班行陪盛禮敢㤀衰薄慶遭逢¶
<pb:KR4e0121_WYG_006-10a>¶
玉署沉沉隱畫墻柳隂深覆御溝傍鈎陳天近通三接¶
奎壁星明共一堂地迥自驚塵土隔雲深翻覺路岐長¶
叨參此會元非偶二十年餘白鷺行¶
　　　甲辰正元奉命南郊看牲¶
漏轉重城夜不扃兩街髙炬燭青𠖇影連貔虎塵隨路¶
香拂犧牲月滿庭已信卜郊嗤魯史却看在滌重周經¶
明朝復命紅雲殿鵠立金門候曙星¶
　　　戚畹雪亭孫揮使祖塋八景其一曰鶴唳長松¶
<pb:KR4e0121_WYG_006-10b>¶
　　　　求題限韻一首¶
䨇巢白鶴萬松青㸃染真堪入畫屏聲落九臯驚宿露¶
夢囘三島拂晨星徂徠地近應無恙琥珀年深更有靈¶
怪底仙禽棲息穏佳城剛占鳳凰形¶
　　　五月十一日王世賞侍講西園晩酌即席限韻¶
　　　　一首¶
花底清颸醒醉顔城頭落照尚忘還便須觴詠從今日¶
未必林泉勝此間緑醑浮春傾北海翠屏宜晚對西山¶
<pb:KR4e0121_WYG_006-11a>¶
心驚遠道青驄騎夣入中垣白鷺班¶
　　　雨中獨坐有感寄内叔盧廷弼¶
感舊懐鄉共寂寥天涯歸思欲飄飄猶憐建業橋頭路¶
曾赴長干寺裏招尊酒有時仍夜雨扁舟何日正春潮¶
相逢肯惜通宵話明月遲遲玉漏遥¶
　　　送沈時昜少㕘赴閩藩專理礦事¶
旬宣一路惜分携天路霜風送馬蹄過浙有山皆置冶¶
入閩無水不通谿梅花香冷吟情健榕葉隂濃望眼迷¶
<pb:KR4e0121_WYG_006-11b>¶
聞説征徭應到骨好施霖雨向羣黎¶
　　　嵗暮禱雪致齋柬李西涯學士¶
幾年齋署隔西東三宿重憐此地同寒逼寢屏新館靜¶
塵籠詩壁舊堂空鶴棲珠樹驚秋露鳳翥丹山下晩風¶
却愧蒹葭成倚玉一緘猶自往來通(初同年齋室聨句/在壁間且二十年)¶
(矣比皆宿西朝房今以進/秩學士始復同宿院署)¶
　　　冬至謁陵和呉原博韻五首¶
行龍迤邐下紅門勝槩眞稱地勢坤白日塵沙行處少¶
<pb:KR4e0121_WYG_006-12a>¶
紫垣星斗望中尊千年古木疑無路百里平疇别有村¶
西接太行東到海羣峯羅列萬牛奔¶
翼翼顛厓接斷岡山城風景倍荒凉露根宿麥猶無雪¶
帶葉生柴尚有霜坐畏擁爐冬正暖困便欹枕夜初長¶
學宫(闕/)　頻來客門外青襟立雁行¶
沙河氷合石橋危並轡憐予一騎追思陟畏途還自重¶
恐尋覆轍漫成嗤傅巖舟楫寧非地鄭國輿梁定是誰¶
囘首丹青方炫爛路人指㸃梵王祠¶
<pb:KR4e0121_WYG_006-12b>¶
潑紙雲烟掃不開齋房稠疉見詩來豐年正擬稱多黍¶
盛世真堪詠有萊短草夜深羸馬齧髙柯月上乳烏哀¶
行囊剩有珠璣在錯落人驚出蚌胎¶
路繞谿湍定幾灣坦夷纔過即孱顔一時直欲乘風去¶
五夜應須戴月還寒玉亂鳴谿下水晩屏斜對畫中山¶
一年兩度歌行役誰道閒官盡日閒¶
　　　祀歸限韻二首¶
殘月初髙霜滿林熹微曙色散輕隂城留拒馬風雲壯¶
<pb:KR4e0121_WYG_006-13a>¶
廟隱棲烏嵗月深令尹官閒民十里廣文齋冷樹千尋¶
自憐此地經行熟冉冉流光感寸心¶
歸途風日總熈然聯騎仍逢閬苑仙陵祀有嚴分祭嵗¶
山呼無計預朝天葭灰已應初陽律雲氣應占大有年¶
却憶西人懐拯濟匡時何䇿繼唐賢¶
　　　謁劉諫議祠再用元博韻二首¶
欲將忠義動君門一語廻乾更轉坤志在生前真大屈¶
道於身後却長尊山中好惜甘棠樹河上誰憐獨栁村¶
<pb:KR4e0121_WYG_006-13b>¶
宦海悠悠渺無際頽波千里尚狂奔¶
泮宫西畔野城灣一拜高風一厚顔砥柱不隨流水去¶
浮名真作片雲還當時多士驚鳴鳳此日斯文仰太山¶
何物斯文澌盡乆芳祠長對夕陽閒¶
　　　謁狄公祠一首¶
城西親拜狄公祠袍笏森然仰令儀此地孤雲心尚在¶
中天落日手曾支平生事業存唐史一代文章託范碑¶
聞道邑民能報德春風香火重追思¶
<pb:KR4e0121_WYG_006-14a>¶
　　　嵗暮失子應麟孤悶中和時敷妹丈除夕韻以¶
　　　　自慰云¶
孤悶仍驚値嵗除却憐時叙强為娯麒麟自信非凡種¶
鸑鷟終期得俊雛漫憶功名垂竹帛且看驩笑貼桃符¶
壯懐落落知何似百事無成一老夫¶
愁懐聊藉酒驅除潦倒翻成一笑娯正惜年光蛇赴壑¶
漸看春思燕將雛山中猿鶴非無意夣裡熊羆會有符¶
自恨一身遭兩悞聰明何必勝愚夫¶
<pb:KR4e0121_WYG_006-14b>¶
　　　孟春奉陪廟享紀事而作¶
祠殿森嚴楯陛重雍歌初徹燎烟濃虞周典禮千年合¶
文武衣冠百辟從日影漸移髙閣漏露華猶拂御街松¶
却瞻天仗東風裏冉冉霓旌導六龍¶
　　　經筵講退和侍講焦孟陽韻(時講春秋/)¶
慶雲流彩日曈曈經幄重開禮亦隆師相雁行紆帶白¶
詞臣鵠立擁袍紅縱横已勝三千字褒貶先歸十二公¶
却羡伯强真侍講每攄忠懇動宸聰¶
<pb:KR4e0121_WYG_006-15a>¶
　　　分獻四瀆禮成有作(丙午正月/)¶
金榜髙懸白石宫巍巍遥占地南東祠分聖主壇壝外¶
禮合諸侯玉帛中源出名山流自獨潤沾新雨澤皆同¶
小臣祼獻慚無補擬竭微誠祝嵗豐¶
　　　十月十九日䝉恩授禮部右侍郎具疏辭以晩¶
　　　　不及達明日陛謝又明日視事于南宫有作¶
　　　　寄諸同年¶
恩綍煌煌下紫宸濫竽何幸及儒臣囘瞻東閣星辰逈¶
<pb:KR4e0121_WYG_006-15b>¶
遥接南宫雨露新自信官階叨此地敢忘家學繼前人¶
非才每慶遭逢久猶是龍飛第一春¶
二十三年厠玉堂執經曾忝侍明光新銜又逐青雲伴¶
舊侣深懐白鷺行豈謂長嘶思故櫪却看遠翥在高岡¶
可能麗澤仍相及得遂寅清答聖皇¶
　¶
　¶
　青谿漫稿巻六¶
