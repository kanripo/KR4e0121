# -*- mode: mandoku-view; -*-
#+TITLE: 青谿漫稿
#+DATE: 2015-08-25 00:20:52.478788
#+PROPERTY: ID KR4e0121
#+PROPERTY: BASEEDITION WYG    
#+PROPERTY: JUAN 卷五
<pb:KR4e0121_WYG_005-1a>¶
欽定四庫全書¶
　青谿漫稿巻五¶
　　　　　　　　　　　　明　倪岳　撰¶
　　七言律詩¶
　　　甲午齋居答明仲用韻見憶之作¶
暖風一夜入新年聚散頻驚嵗月遷無分可陪三日話¶
有懐空亂五更眠西壇寂寞春盤共東閣稀踈曉佩聯¶
忽接郵筒知寄我故人髙興正連篇¶
<pb:KR4e0121_WYG_005-1b>¶
　　　送李立之復任南京太常少卿¶
舊遊何許慰揚舲二月江南栁半青䨇鳳暫勞辭魏闕¶
一䕫元合在虞廷尋春謾過長干寺擇勝重開晚節亭¶
天路囘翔知不遠便依北斗待文星(李舊在南寺/有亭號晚節)¶
　　　廷試執事和程克勤詩韻¶
春城過雨曉隂屯聖主臨軒禮數尊龍見在田文正顯¶
鳳飛近日語偏温宫壺疉賜來東閣内鏹分頒下北門¶
何幸非才陪盛典深慚無補亦沾恩¶
<pb:KR4e0121_WYG_005-2a>¶
掄才有詔屬儒林浩蕩恩光仰照臨坐近殿門天不遠¶
歸迂輦道日將沉羣公奏巻瞻宸翰多士登名悦聖心¶
明日衣冠同入賀擬從仙仗候鑾音¶
　　　送别沈仲威鄉友赴南京兵部¶
沈約才華錦繡胷宦遊此去樂從容珠還合浦元歸蚌¶
劒落延津已化龍客路鶯花憐共别家山松菊慰相逢¶
鄉心欲與征帆速把手臨岐意萬重¶
　　　春日書懐¶
<pb:KR4e0121_WYG_005-2b>¶
東風一夜送微暄春意先應入故園歸夢遠經桃葉渡¶
賞心長憶杏花村中宵步月空搔首髙閣看雲欲斷魂¶
乆竊微官無寸補十年徒爾負晨昏¶
　　　雨中夜坐有感¶
兀兀西齋夜不眠秋聲如雨到忩前兩京地逈逾千里¶
一别心愁已六年報國才踈空自愧還家夢遠更誰憐¶
髙堂未卜供調膳誤却青谿負郭田¶
秋風秋雨晩來多便覺新凉次第過淅淅未堪欺檻竹¶
<pb:KR4e0121_WYG_005-3a>¶
蕭蕭更與上池荷空階不逐蛩聲斷孤枕其如客夢何¶
我亦有懐成獨坐為誰呼酒一髙歌¶
　　　次鳴治卧病不赴齋居之作¶
方澤圓丘祀禮兼十年侍從幸同瞻屬車晝下䨇飛鳳¶
前纛春題五色籖天上徐聞韶九奏日髙重報鼓三嚴¶
詞臣誰獻相如賦獨有池塘草色添¶
　　　駕部張員外汝弼以寒不及出餞賦詩見誚遂¶
　　　　用韻二首一以贈沈一以答張¶
<pb:KR4e0121_WYG_005-3b>¶
月落盧溝客渡河狐裘驄馬曉寒多重來會接郎官舄¶
此去應留刺史鞾酌别情深渾不醉紀行詩好更須哦¶
河汾舊地餘桃李一道春風定若何(時仲律提調學政/)¶
休文一别隔關河况復城東路不多興到肯廻髙士棹¶
醉歸懶脱謫仙鞾空勞折簡逢人寄不及揮毫對客哦¶
獨擁寒爐成底事定從&KR0069;裡撥隂何(時雪始霽故汝弼/有可憐東郭先生)¶
(履不及西清學士鞾之句/一時和章甚富亦一竒也)¶
　　　贈寧國重興住持宗上人¶
<pb:KR4e0121_WYG_005-4a>¶
寂寂孤園著老僧無塵心境已如氷何須同社招元亮¶
却恐前身是惠能到處林泉堪卓錫一時衣鉢可傳燈¶
問渠玊版師如健容我來㕘最上乘¶
　　　觀新修運河贈總戎平江陳公¶
　　　　成化丙申六月總戎平江陳公䟽導城東運¶
　　　　河將畢工爰諏吉日大發運舟上抵京庾京¶
　　　　師之人聞而驚喜奔走聚觀者以億萬計誠¶
　　　　一時之盛舉而國家無窮之利也昔人有言¶
<pb:KR4e0121_WYG_005-4b>¶
　　　　今世之舉事者雖其甚小而欲成之者常不¶
　　　　過數人欲壊之者常不可勝數可成之功常¶
　　　　難形不可成之狀常先見古之人有犯其至¶
　　　　難而圖其至遠者彼獨何術也若斯河者自¶
　　　　勝國時郭太史疏鑿之後幾二百年其流不¶
　　　　涸其迹具存特以乆不行舟稍稍壅塞不治¶
　　　　而已方大司徒關西先生建議之初有識稱¶
　　　　快而喜為異議者紛然以起牢不可破殊不¶
<pb:KR4e0121_WYG_005-5a>¶
　　　　知其為力非難而為利甚遠者則莫或能思¶
　　　　何也今日之舉先生建議如此之堅總戎奏¶
　　　　功如此之速則皆本乎聖明不惑羣言委任¶
　　　　而責成之之所致也噫天下之事若此者衆¶
　　　　矣議論多而成功少者何限夫安得皆若斯¶
　　　　河之底績乎於是忭躍之餘謹成小詩二章¶
　　　　迎勞河滸以致區區之意云¶
百里官河一棹通力排羣議仰宸衷關西夫子能謀國¶
<pb:KR4e0121_WYG_005-5b>¶
閫外將軍特奏功役籍豈勞都水監旌書須下大明宫¶
題詩聊志儒生喜紀載還歸太史公¶
漕河勲望説恭襄赫赫諸孫更有光岸鑿舊堤青障闊¶
水通新牐玊虹長一時浮議嗟方定千載榮名信不忘¶
昨日城東人似堵爭看萬斛上龍驤(運舟以十五日抵/大通橋明日遣大)¶
(臣錫/賚焉)¶
　　　輓宣府錢永義(國初歸附從征甚有功號大/黄旗先鋒然不及一官而卒)¶
少年百戰起從龍李廣功髙惜未封青鏡可憐驚客鬢¶
<pb:KR4e0121_WYG_005-6a>¶
黄旗猶見記軍容荒原雲冷埋秋劍古塞風寒泣暮松¶
總慰諸孫忠義在家聲端不愧先鋒¶
　　　賓之用去嵗齋居詩韻見寄和答一首¶
塵事紛紛日夕兼芝眉經嵗失清瞻病懐已喜春囘律¶
詩興渾忘夜轉籖敵壘無才常自屈騷壇有令為誰嚴¶
畫蛇剛被旁人笑蹇拙何須足屢添(時予因賔之病中以/詩戒其作詩果月)¶
(餘不舉筆聞齋居&KR0435;和乃破戒作此/有詩戒十分嚴之句故答詩亦云)¶
　　　篁墩為程克勤賦(新安之程世居篁墩黄巢之/亂改為黄墩以避禍至克勤)¶
<pb:KR4e0121_WYG_005-6b>¶
　　　　(乃考諸譜誌/復舊名云)¶
十畝新篁翠色屯依然還是舊家墩浮名豈惜隨時改¶
直節元知自古存一代清風重有主千年遺澤又生孫¶
已除蕪穢供遊樂不異晴洲斷石村(晴洲其父司馬公/别號斷石其所居)¶
(之地/也)¶
　　　送陸武儀南還分韻得端字(鼎儀之兄/)¶
千里作客非所難十年相逢懐舊歡君家兄弟聨趙璧¶
吾輩交遊紉楚蘭五更河渚舟楫逈六月都門風雨寒¶
<pb:KR4e0121_WYG_005-7a>¶
鴒原何許憶囘首季方髙步青雲端¶
　　　賀陳師召得孫二首次聨句韻¶
可是居官長子孫相逢一笑對琴樽新題不厭長題壁¶
熟客何妨屢過門豈待一占知跨竈更期三索遇為閽¶
人生樂事無過此細向君家醉裏論¶
海東喬木見根芽葉葉清風滿故家千載未須論玊樹¶
一枝端合比璚花遠懐頭角時時變盛德衣冠字字誇¶
白日龍蛇行素壁風流先説李西涯(聨句賔之大書于/壁)¶
<pb:KR4e0121_WYG_005-7b>¶
　　　送劉珂副史再任閩臬¶
直指東南慰一方重來猶是舊劉郎隨車久説三山雨¶
攬轡新驚五夜霜流水遶谿榕葉暗瘴烟分嶺桂花香¶
都門秋晩相望遠憲節飄飄逐雁行¶
　　　寓齋為畫士陳啓先賦¶
丹青隨處寫烟霞旅泊蕭然閲嵗華日月有天因可附¶
乾坤無地不為家計如鳩拙愁鳴鵲身似籐延恥繫瓜¶
自信去留非定着擬從星渚借靈槎¶
<pb:KR4e0121_WYG_005-8a>¶
　　　留别院中諸同年先生¶
惆悵摶沙思不勝人間聚散信無憑論心久説三生石¶
繫日空懐百尺繩會裡新編詩酒債榜中舊業弟兄稱¶
江東雲樹知相憶為報春澌早破冰¶
　　　戊戌元日早朝和蕭黄門文明詩韻¶
雪霽天髙列宿稀重城春色漸霏微珮聲多在蒼龍闕¶
仗影徐分綵鳳旂漢輦初移迎日上虞韶迭奏遏雲飛¶
侍臣誰擅揚雄賦驚見新詞出瑣闈¶
<pb:KR4e0121_WYG_005-8b>¶
　　　二月二日與諸親友别後道中偶成(時上丁齋/戒送者皆)¶
　　　　(不携酒故/得早發云)¶
都門風色漸柔和祖道紛然散玊珂祗為清齋忘劇飲¶
不禁離思發髙歌乾坤此日君恩重江海長年客夣多¶
去住有懐憐共切臨岐心緒復如何¶
　　　泊河西務與楊郎中克敬同年夜話¶
荒村疎栁帯斜陽纔入河西感異鄉觱栗聲中心激烈¶
舳艫影裏夢飛揚十年客路嗟重到千里家山耿不忘¶
<pb:KR4e0121_WYG_005-9a>¶
賴有故人楊水部燈前相對話行藏¶
　　　天津阻雪¶
飛雲撇空若奔馬廻風掀河成急湍天低已驚晝欲暝¶
雪落陡覺春猶寒舟人簑笠正懐栁覊客鞭鐙仍憐韓¶
推篷翹首騁遐矚萬里瓊瑶真壯觀¶
　　　風雪泊滄洲(州守張縉己丑所/取士留酌乆之)¶
鯨川雲暗雨霏霏又見寒風捲雪飛尊酒重勞留客住¶
樓船直解阻人歸使君情話燈前乆游子鄉書雁後稀¶
<pb:KR4e0121_WYG_005-9b>¶
北闕天髙南國遠倚篷一望兩依依¶
　　　過濟寧有懐舊游(己丑歸省嘗與畢/水部遊南樓有作)¶
憶上髙樓醉玊缾十年重此晝揚舲人間空説詩為聖¶
天上真傳酒有星黄祖尚憎鸚鵡賦玊環宜愧牡丹亭¶
南遷不死非無幸留得才名滿汗青¶
　　　新草¶
新草如茵散不收緑楊隂裏大堤頭村村早食争挑菜¶
處處春耕樂飯牛刺眼尚看荆棘茂多情偏憶蕙蘭幽¶
<pb:KR4e0121_WYG_005-10a>¶
可憐此夜池塘夣一寸心藏萬種愁¶
　　　清明之夕泊舟夾溝驛風雨大作達旦不寐有¶
　　　　作¶
蕭然客路過清明四野隂雲白晝生五夜雷霆聲霹靂¶
半天風雹勢縱横狂濤倒捲黿鼉泣髙栁平摧鸛雀驚¶
舟楫無慿鄉夣遠可憐欹枕待雞鳴¶
　　　九月朔卞廟謁祭因有豫作登髙之約歸次偶¶
　　　　成(時雨至/暮始霽)¶
<pb:KR4e0121_WYG_005-10b>¶
一門忠孝古難全節義如公史有編浮議不妨輕瓦石¶
流風自足重山川碑銘細刻三千字塋兆新捐十萬錢¶
仰止遺容堪再拜精英何許尚森然¶
風雨秋凉欲滿城廟門簫鼓達羣情不忘後舉千年祀¶
兼許先酬九日盟山色正髙宜對菊蠏螯初美試持觥¶
因逢佳景懐遺烈可勝尋常載酒行¶
道院因山占此丘孤亭元屬晉西州悠然自古多遐思¶
偶爾于今得勝遊雲暗卞祠松葉老雨香陶徑菊花秋¶
<pb:KR4e0121_WYG_005-11a>¶
憑闌不盡登臨興目盡長江萬里流¶
　　　己亥齋居日越在南都有懐院中諸先生¶
玊署清齋夜似年紫薇冠珮集羣仙歸鴻欲墮孤飛翼¶
鳴鳳誰傳五噫篇嵗月愁多霜鬢短江湖身遠寸心懸¶
不堪風雪青谿上一棹天涯興渺然¶
　　　送冡宰錢先生致仕歸淞¶
東殿傳經蚤有聲南曹解組晩猶榮翰林舊學推諸老¶
吏部新銜冠列卿恩錫龍函歸興好名留鰲禁宦游成¶
<pb:KR4e0121_WYG_005-11b>¶
髙風直並呉淞水長得餘波及後生¶
　　　哭内八首¶
　　　　恒菴之亡忽逾旬朔豈徒失此佳相寔則隕¶
　　　　我良友撫事興悲曷云已已爰累遺行總為¶
　　　　八詩言止於斯情其有極時一諷詠少紓哀¶
　　　　悰㝠漠有知庶鑒微臆耳¶
結髪相從二十年懐君遺行轉凄然孝輕刲股心元切¶
(壬辰外父卧病京邸/危甚君刲股療之)義重持身志獨堅(君自幼不輕出/閨門始終如一)¶
<pb:KR4e0121_WYG_005-12a>¶
(不移/素守)樛木乆推閨壼化(君撫衆妾/極有恩義)夭桃常誦室家賢(君/睦)¶
(族宜家心/慕古哲)傷心太史渾無奈珍重銘文手自編¶
長憶書齋把巻時每聆清論解人頤(予每坐書室君嘗/在側考問疑義多)¶
(所辯/論)少君已有推髙行淑女應無愧此詩畫紙餘情仍¶
對局(君善/奕)揮毫佳興正臨池(君好/書)于今夜雨青燈外無¶
限窮愁秪自知¶
怪底年來遠别離不堪南北動遐思燈前空墮無窮淚¶
篋裡猶存絶妙詞(去嵗予奏計至京為别者四月方罹/大故後家費已罄君支持極勞每抆)¶
<pb:KR4e0121_WYG_005-12b>¶
(淚作書寄余/道其所以)乞米但教㕑有粥(時每有在陳之厄君/隠忍以充家衆之食)檢¶
方非為市無醫(君苦心成疾獨檢方市藥以自療因/予不在卒不令醫診視其簡重如此)安¶
貧忍病嗟誰及一任時人死後疑(人不知者至死猶疑/其有厚蓄不能散云)¶
鶴骨清癯可奈何半生嵗月病中過(君肌體素/弱且多病)淚珠緣¶
别傷心乆(去嵗别後久/病甚自驚危)頭雪因愁入眼多(兩年偶生/白髪數莖)曉¶
閣青鸞悲掩鏡天機紫鳳憶停梭繡帷寂寞秋風老驚¶
見薫香舊綺羅¶
長恨孤踪客帝州歸來心事轉多愁(君念予乆未得/嗣心甚懸切)珠¶
<pb:KR4e0121_WYG_005-13a>¶
生老蚌元難料(君忽自有孕/喜出望外)劒化神龍豈易留春色已¶
隨萱草暮晩香空對菊花秋懐中掌上惟珍䕶他日劬¶
勞或可酬¶
瀛海仙遊擁翠軒可憐夣斷已無言(君卒之日夢海神/邀燕及暮而卒不)¶
(及一言/痛哉)三年飽歴今生苦(君從余二十年惟今歸/省送終理家甚苦心力)千古¶
難明此日寃夜壑移舟空自恨煖田生玊共誰論凄凉¶
一掬傷心淚不及狂歌對鼓盆¶
髙城寒漏正迢迢太息吟䰟黯欲銷海上龍孫空有夣¶
<pb:KR4e0121_WYG_005-13b>¶
(君比年頻夣為海龍王/第三子每邀其去不果)人間鳳侣故難招東風枉報春¶
消息苦雨生憎夜寂寥千載誰憐生死别手携稚子却¶
還朝¶
恨壓䨇眉百感增生平偕老竟無憑圖書空對春風筆¶
(書篋中君/手書尚多)簾幙深愁夜雨燈落落金瓶沉翠綆泠泠瑶¶
瑟斷朱繩嗟予命蹇憐君薄永訣心知兩不勝¶
　　　得楊氏妹書問訊亡妻計發書時没已四日矣¶
　　　　感之復成二律¶
<pb:KR4e0121_WYG_005-14a>¶
天地無情不可呼乾坤此日倍愁吾衣分金剪秋初冷¶
(卒之前一日猶手/分寒衣與諸妾)燈盡銀釭夜已徂(卒之夕漏/下一鼓矣)千里誰¶
憐予妹遠(與吾妹友愛甚/篤思念無間然)百年空恨汝親孤(外父六旬/止生一女)¶
那知故篋詩題在猶説中林返哺烏(君遺詩中多/思親之作)¶
可從王母簉仙班寂寂深閨盡日閑禱疾每懐瞻北斗¶
(先君疾君每禱/北辰以請命)祈年長記祝南山(每先君壽旦恒/茹齋以祈壽算)志酬¶
終養應無愧(長為予言此歸得少盡/力送終事不為徒行也)心慰全歸竟不還¶
欲候佩聲明月裏爭知天上與人間¶
<pb:KR4e0121_WYG_005-14b>¶
　　　和汝行敏登雨花臺韻¶
醉遊同步雨花臺笑口何妨對酒開天地無窮人易老¶
江山如此我須來聞經不療維摩病得句終慚杜甫才¶
紅日滿山歸路晩文星早已燭三台¶
　　　和景章登臺韻¶
絶頂憑虚試一登夕陽風景(闕/)　增髙宜太史占雲地¶
遠勝文王避雨陵十里好花春擁座半空明月夜燃燈¶
悠然遐眺悲陳迹渺渺江流宛似澠¶
<pb:KR4e0121_WYG_005-15a>¶
　　　登雨花臺¶
千山暮色漸熹微臺草如茵尚可依落日下從江水浴¶
斷霞真共塞鴻飛登髙望遠且為樂弄月吟風甘息機¶
北望嚴城無十步殷勤幽鳥莫催歸¶
　　　同遊嘉福道院¶
松筠深䕶萬重山不道仙源亦易攀丹已成霜呼犬試¶
劍初驅雨化龍還飛來白鶴仍開地養得青羊欲度關¶
今日相過真偶爾幾時蕪逕可重刪¶
<pb:KR4e0121_WYG_005-15b>¶
　　　登兠率岩走筆次沈僉憲仲律韻¶
秪今誰似孟韓豪西華能登此未勞十里松筠蒼雪亂¶
半空鐘磬白雲髙來游客似乘鰲背入定僧如坐鳥巢¶
我有一尊君可醉臨池清影若為搔¶
　　　重九日泊舟廣陵蕭然孤悶有懐阜弟因次其贈¶
　　　　别詩韻二首以寄¶
天涯離思正逢秋一别生增兩地愁極目松楸懐故國¶
傷心風雨坐孤舟家聲如此深相託世路茫然尚可憂¶
<pb:KR4e0121_WYG_005-16a>¶
今日登髙誰與共相思惟有泪交流¶
幾年奔走愧功名猶悔蹉跎百未成滿望鴒原承世業¶
早從鳳嶺樂餘生清秋對雨難為别白晝看雲倍愴情¶
寄與卯君宜更勉頻傳書札慰坡兄¶
　¶
　¶
　¶
　¶
<pb:KR4e0121_WYG_005-16b>¶
　¶
　¶
　¶
　¶
　¶
　¶
　¶
　青谿漫稿巻五¶
